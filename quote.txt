ในเมื่อพยายามที่จะทำในสิ่งที่ชอบ จะยอมให้มันจบสิ้นลงได้หรือ
เพื่อที่จะไม่ให้เสียใจภายหลัง หากไม่ลงมือทำก็จะไม่มีอะไรเปลี่ยนแปลง
หากตัดใจยอมแพ้แล้วละก็การแข่งขันก็จะสิ้นสุดลงทันทีนะ
มีการแข่งขันบางอย่างที่ถึงยอมแพ้ก็ยังไม่อาจจบลงได้นะ เช่นชีวิตคน
อนาคตน่ะไม่มีคำว่าแน่นอนหรอกนะคะ ไม่รู้หรือคะ หากพยายามอย่างเต็มที่แล้วก็จะสามารถเปลี่ยนแปลงได้
หากไม่หาอาหารด้วยตัวเองก็จะไม่อาจมีชีวิตรอดในโลกธรรมชาติได้
จริงอยู่ที่ว่ามนุษย์อ่อนแอ แถมมีชีวิตที่ไม่แน่นอน เพราะฉะนั้นไงผู้คนถึงได้รักกันและให้กำเนิดชีวิตใหม่ และฝากฝังความฝันไว้
วิถีชีวิตของตัวเองน่ะต้องต่อสู้ไขว่คว้ามาด้วยตัวเอง
ถ้ามีใครทุกข์ทรมานอยู่ก็ต้องช่วยอยู่แล้วเป็นธรรมดา เธอน่ะควรจะมีชีวิตอยู่ต่อไป
ยังไงก็ไม่อาจจะตัดยอมแพ้ได้ลง ต้องก้าวข้ามไปให้ได้ ต่อให้มองไม่เห็นทางชนะก็ตาม ถึงอย่างนั้นก็เถอะยังไงก็ต้องเผชิญหน้า การต่อสู้ครั้งนี้น่ะมันเป็นแบบนี้แหละ
จะต้องมีทางที่จะไปถึงความฝันได้ด้วยวิธีที่ดีที่สุดในแบบที่ต่างกันไปตามแต่ละคนสิเนอะ มาตามหากันเถอะ แล้วอีกอย่างนะ ต้องแบบนั้นถึงจะสนุกไม่ใช่เหรอ
คนที่ไม่ประสบความสำเร็จน่ะ ก็เพราะนึกไม่ถึงว่าคนที่ประสบความสำเร็จนั้นเขาได้สั่งสมความพยายามกันมาแค่ไหนไงล่ะ
คำตอบที่ถูกต้องน่ะไม่มีอยู่หรอก แต่ตราบใดที่ไม่หยุดเดินก็ไม่ได้ล้มเหลวไปซะทั้งหมดหรอก
การพ่ายแพ้ไม่ใช่เรื่องน่าอาย สิ่งที่สำคัญที่สุดคือเราได้อะไรมา สั่งสมประสบการณ์จากตรงนั้น
จะต้องซื่อตรงให้มากกว่านี้หน่อย เพียงแค่นั้นล่ะ อนาคตก็จะเปลี่ยนแปลงได้
ปาฏิหาริย์เป็นสิ่งที่ต้องสร้างขึ้นด้วยตัวเอง
ในโชคชะตาน่ะไม่มีความบังเอิญอยู่หรอก คนเราน่ะได้สร้างโชคชะตาบางอย่างไว้อยู่แล้วก่อนที่จะมาเจอมัน แล้วโชคตาที่เธอสั่งสมมาล่ะเป็นแบบไหน ลุกขึ้นสู้ หรือว่าหนี
ไม่ว่ายุคสมัยจะเปลี่ยนไปแค่ไหนคนเราก็ยังต้องกลุ้มใจอยู่กับปัญหาที่ว่าเราควรจะให้ความสำคัญกับอะไรก่อนดีในชีวิต
ถึงแม้จะยากก็เถอะแต่การเลิกล้มสิ่งที่ทำค้างคาไว้เนี่ยมันเป็นเรื่องที่ถูกต้องแล้วหรือ
ครูสัมผัสได้อยู่นะว่าพวกเธอกำลังพยายามอยู่อย่างเต็มที่ คนที่พยายามอยู่น่ะใครๆก็พร้อมจะมาช่วยแหละ
ถ้าไล่ตามความฝันต่อไปโดยเชื่อมั่นในตัวเองแล้วสักวันความฝันก็จะเป็นจริงแน่
การไปมัวเอาโทษกับเรื่องที่ผิดพลาดไปแล้วไม่มีประโยชน์อะไรหรอก หมายถึง : ที่สำคัญคือว่าจะทำอะไรต่อจากนี้ไปได้ต่างหาก
แทนที่จะตัดใจไปเลยโดยไม่ได้ทำ ฉันอยากลองทำก่อนแล้วค่อยตัดใจมากกว่า
ความสุขน่ะมันแตกต่างกันไปขึ้นอยู่กับแต่ละคนนั่นแหละ
การประเมินตัวเองต่ำไปน่ะแน่นอนว่ามันเป็นการเสียมารยาทต่อตัวเอง แถมยังเป็นการเสียมารยาทต่อคนรอบข้างด้วยนะ
ชีวิตคนมักจะพัวพันกับปัญหาสามข้อ ตัวเองเป็นใคร มาจากไหน จะไปไหน
แม้จะยังไม่มีความฝันของตัวเอง แต่ถ้าได้เอาใจช่วยคนที่ไล่ตามความฝันแล้วก็อาจจะทำให้ได้เริ่มอะไรขึ้นมาได้ ฉันรู้สึกอย่างนั้นนะ
เพราะว่าทุกชีวิตจะต้องตายลงสักวัน ระหว่างที่มีชีวิตอยู่จึงอยากให้เบ่งบานอย่างสวยงามและเข้มแข็งไงล่ะ
คิดว่าถ้าตัดใจยอมแพ้ไปแล้วจะมีอนาคตอะไรดีรออยู่งั้นเหรอ
หากมีเป้าหมายละก็ ต้องลองคิดดูให้ดีว่าต่อจากนี้ไปจะทำอะไรเพื่อให้ไปถึงมันได้ ไม่ว่าจะทำอะไรหากไม่สามารถวาดภาพจินตนาการตัวเองในอนาคตได้มันก็ไม่อาจเริ่มต้นขึ้นได้หรอก
การเรียนคือการลงทุนเพื่ออนาคตนะ ต่อให้ตอนนี้จะเหงาก็ต้องอดทน
ครอบครัวมันก็เป็นแบบนี้ไม่ใช่เหรอ สักวันหนึ่งทุกคนจะต้องจากรังไป มันก็น่าเหงาอยู่หรอก แต่ว่าขอเพียงบ้านหลังนี้ยังเป็นสถานที่ซึ่งพี่น้องทุกคนสามารถกลับมาได้เท่านั้นก็พอแล้ว
ถ้าเลิกเพ้อฝัน ก็ได้แต่รอให้ความเป็นจริงมาบดขยี้ทำลายเราเท่านั้นล่ะ
ไอ้การที่ไม่ว่าเรื่องอะไรก็คิดสถานการณ์ให้มันเลวร้ายที่สุดไปหมดแบบนี้เนี่ยเลิกซะเถอะนะคะ
ถ้าละทิ้งเป้าหมายในชีวิตไปแบบนี้ก็เท่ากับเป็นการเลิกคิดที่จะเติบโตยิ่งขึ้นไปอีกแล้ว
การยืนหยัดจะกลายเป็นพลัง ดังนั้นไม่ว่าจะทำสิ่งใดก็ตามก็ไม่ควรจะเลิกล้มไปกลางคัน จงพยายามเข้าซะ
การทำเป็นเข้มแข็งน่ะ บางครั้งมันก็เป็นสิ่งจำเป็นนะ ทั้งเพื่อทุกคน และเพื่อตัวเองด้วย
หากมีใจที่เข้มแข็งแล้วละก็ ความสิ้นหวังก็จะถูกทำลายลงไป
ไม่ต้องไปคิดมากหรอกนะ ไม่ว่าเป้าหมายจะเป็นอะไรก็ตาม ภาพที่เห็นว่าได้พยายามอย่างเต็มที่เพื่อที่จะคว้าอะไรบางอย่างมาน่ะก็น่าชื่นชมออก
ยังไงก็จะพยายามทำด้วยกำลังของตัวเองดูแหละ เพราะตัวตนจริงๆ ของตัวเองเท่านั้นที่เป็นสิ่งที่ไม่สามารถเช่ายืมกันได้นี่นะ
จริงอยู่ว่าการตามหาที่ที่เหมาะกับตัวเองไปเรื่อยๆนั้นก็อาจจะสำคัญ ​แต่การได้ลองพยายามอยู่ที่ใดที่หนึ่งให้ได้น่ะสำคัญยิ่งกว่าไม่ใช่เหรอ
ไม่มีใครที่ไม่เหงาหรอก แค่มักจะปิดบังเก็บซ่อนเอาไว้เท่านั้น ทุกคนต่างก็เติมเต็มช่องว่างในหัวใจด้วยเรื่องงานหรือคนรัก
การให้ความสำคัญกับใครสักคนบางครั้งก็มีเรื่องน่าเจ็บปวด บางครั้งก็ทำให้เหงาบ้าง แต่ก็ทำให้เรามีความสุขได้
แม้จะมีความสุขก็ตาม แต่ความฝันก็คือความฝัน จะไม่มุ่งไปข้างหน้าต่อไม่ได้
แรงบันดาลใจสู่ความฝันน่ะต่างกันไปแล้วแต่คน นั่นอาจจะเริ่มจากแค่ความชื่นชมหลงใหลก็ได้ แต่ว่าถ้าเอาแต่ไล่ตามหลังคนอื่นอยู่ตลอดก็จะสูญเสียหนทางของตัวเองไปไม่ใช่เหรอ
ไม่ว่าจะเป็นความฝันที่เว่อร์แค่ไหนก็ตาม ถ้าเชื่อมั่นก็จะเป็นจริงได้ ถ้าไม่ก้าวต่อไปโดยเชื่อมั่นว่าจะเป็นจริง ก็จะไม่มีอะไรเกิดขึ้น
การแกล้งทำเป็นมองไม่เห็นความเศร้าน่ะ ไม่อาจเรียกว่าเป็นความสุขจริงๆ ได้หรอก
พวกเราได้เกิดมาบนโลกนี้ มีทั้งเรื่องเจ็บปวดและเรื่องเศร้าโศก แต่ว่าเรื่องสนุกก็มีอยู่เต็มไปหมด ที่สำคัญที่สุดก็คือได้พบเจอรู้จักกับคนสำคัญมากมาย
การไว้ทุกข์ให้ผู้ที่ล่วงลับเป็นสิ่งที่ถูก แต่การทำให้ตนและผู้ล่วงลับจมปลักอยู่กับความเศร้าเป็นสิ่งที่ผิด
การที่คนที่สำคัญตายจากไปเรื่อยๆ นั้นเป็นเรื่องน่าเจ็บปวด แต่ว่าถึงอย่างนั้นทุกคนก็พยายามเต็มที่ที่จะมีชีวิตอยู่ แม้จะต้องแบกรับความโศกเศร้าและความเจ็บปวดอย่างแทบเป็นแทบตายก็ตาม
ทั้งเรื่องสุขและเรื่องเศร้า ทุกสิ่งทุกอย่างนั้นไม่อาจคงอยู่ได้ตลอดโดยไม่เปลี่ยนแปลง
ทำไมถึงไม่พยายามเผชิญหน้ากับความเศร้าล่ะ ทั้งที่มีหนทางที่จะก้าวผ่านพ้นความเศร้าไปได้แท้ๆ
ถึงจะโตเป็นผู้ใหญ่แล้วก็ไม่ใช่ว่าจะเป็นอิสระ มีแต่จะถูกบดขยี้แหลกด้วยความทุกข์และความเศร้าในระดับที่วัยเด็กไม่อาจจินตนาการถึงได้เลยละ
คนเราเนี่ยน่าเศร้านะ ต่อให้มีพลังอำนาจอยู่ในมือตอนนี้แค่ไหน ความตายก็สามารถช่วงชิงทุกอย่างไปได้ในพริบตา
ถ้าพยายามอดกลั้นต่อเรื่องเศร้ามากเกินไปละก็ จะทำให้ลืมเรื่องที่สำคัญไปนะ
ฉันจะไม่พูดว่าอย่าคิดมาก จะร้องไห้ให้ตาย กลุ้มใจให้ตายไปเลยก็ได้ พอทำแบบนั้นแล้วครั้งต่อไปก็จะไม่ล้มเหลวอีกแล้วเนอะ
มีเรื่องที่ทำให้อยากร้องไห้ ทำให้โกรธเคืองอยู่สินะ แต่ว่าต่อให้ร้องไห้หรือโกรธอะไรไปมันไม่ทำให้สนุกขึ้นมาเลยใช่ไหมล่ะ เรื่องที่ไม่สนุกน่ะเลิกดีกว่านะ เนอะ
ถ้ายังมองไม่เห็นอนาคตละก็ ให้มองปัจจุบันก่อนก็ได้ สิ่งที่เธอใจจดใจจ่อกับมันได้มากที่สุดล่ะ เวลาไหนที่รู้สึกมีความสุขที่สุด อยากจะแบ่งปันความสุขกับคนแบบไหน ตรงนั้นแหละที่เธอจะหาความฝันของเธอเจอ
ไม่ว่าความฝันจะเป็นจริงได้หรือไม่ก็ตาม ก็อย่าได้ทรยศต่อความปรารถนาดีของเพื่อนพ้องที่คอยสนับสนุนความคิดของตัวเองเป็นอันขาด
เรื่องของเธอมีแต่เธอเท่านั้นที่รู้ ดังนั้นมีแต่เธอที่จะให้ความสำคัญได้ และความฝันของเธอก็มีแต่เธอเท่านั้นที่จะทำให้เป็นจริงได้
ฉันยังไม่พบเจอความฝันของตัวเองเลย แต่ว่าถ้าทำเรื่องที่อยู่ตรงหน้านี้อย่างเต็มที่ไปทีละนิดแล้วละก็จะต้องเกิดเรื่องดีๆ ขึ้นอย่างแน่นอนสินะ
ยืดอกอย่างมั่นใจซะ อุตส่าห์มาถึงตรงนี้แล้ว ลืมอายุตัวเองไปซะ ความฝันของฉันยังไม่ได้แก่ไปตามวัยหรอก
หากวางแผนให้ดีลงมือแต่เนิ่นๆ ไว้ก่อนละก็จะไม่ต้องเหนื่อยตอนใกล้หมดเวลา การทำแต่เนิ่นๆเป็นเรื่องสำคัญ
การจะแบกรับความแค้นกับเรื่องอะไรหรือเคียดแค้นใครอยู่ต่อไปเรื่อยๆ น่ะมันเป็นเรื่องที่เหนื่อยออกนะ
คนที่ประสบความสำเร็จน่ะมีสิ่งที่เหมือนกันอยู่ก็คือใจที่คิดสู้อย่างไม่ย่อท้อ มองโลกในแง่ดี แล้วก็มีความมั่นใจในทุกสถานการณ์ ไม่ใช่ว่าแค่อย่างเดียวพอ คนที่มีทุกอย่างนี้จึงจะประสบความสำเร็จ
จากนี้ไปฉันก็อาจจะมีท้อแท้สิ้นหวังอีกบ้าง แต่เรื่องที่ฉันตัดสินใจแล้วฉันจะทำมันให้ถึงที่สุด
ขนาดบางสิ่งที่เราไม่ต้องการให้เปลี่ยน มันยังเปลี่ยนไปได้เลย แต่นี่กลับจะห้ามคนที่มุ่งมั่นว่าจะเปลี่ยนแปลงตนเอง ไม่ให้เปลี่ยนไป เรื่องแบบนี้ ต่อให้เป็นเทพเจ้าแห่งท้องทะเลก็ทำไม่ได้หรอก
คนเราไม่ว่าใครก็มีชีวิตอยู่ไปโดยแบกรับความกังวลไว้ในใจอยู่แล้ว ที่สำคัญก็คือจะเอาชนะความกังวลและความกลัวนั้นไปได้อย่างไร
กลัวการที่จะต้องยอมรับความเป็นจริง แล้วอะไรต่างๆ ดูเหมือนจะพังครืนลง แต่ว่าเมื่อยอมรับตัวตนที่แท้จริงของตัวเองได้แล้ว โลกก็จะดูเปล่งประกายขึ้นมาแน่นอน
ต่อให้กลัวก็ตาม ถ้าชินแล้วละก็จะรู้สึกเฉยๆ ขึ้นมาได้อย่างคาดไม่ถึงเลยละ เรื่องที่ตัวเองคิดว่าน่ากลัวมาโดยตลอดนั้นที่จริงอาจจะไม่เท่าไหร่เลยก็ได้
เวลาที่เดือดร้อนอยู่น่ะต้องยอมรับความช่วยเหลือของคนอื่นโดยไม่มีเงื่อนไขนะ จะมัวแต่คิดว่ากลัวเสียฟอร์มอะไรแบบนี้ไม่ได้
หากได้ตัดสินใจไปแล้วต่อให้ผลลัพธ์จะเป็นเช่นไรก็ต้องยอมรับมัน นั่นคือวิธีการหนึ่งเดียวที่จะต้านทานต่อความเสียใจในสิ่งที่ได้ทำไป
การยอมรับในความผิดพลาดอย่างตรงไปตรงมาก็ถือเป็นความกล้าหาญอย่างหนึ่งนะ
ฉันมันอ่อนแอ แต่มันก็มีบางเรื่องที่ต้องยอมรับในความอ่อนแอของตัวเองเท่านั้นจึงจะสามารถทำได้ ทั้งการที่ไร้พลัง ทั้งการที่พ่ายแพ้นั้น มันไม่ได้ไร้ความหมายหรอก
ความล้มเหลวที่สุดในชีวิตคนก็คือการมัวแต่กลัวที่จะล้มเหลว
มนุษย์จะเติบโตขึ้นเมื่อยอมรับในความผิดพลาดของตัวเอง
อย่าไปกลัวความไม่รู้ จงกลัวความรู้ที่จอมปลอม การที่พวกเขาไม่รู้นั้นไม่ใช่ความผิดอะไรหรอก
ไม่มีคนที่เข้ากันกับเราไปหมดทุกเรื่องหรอก การที่ไม่เข้ากันไม่ใช่ปัญหา ปัญหาอยู่ที่ว่าจะสามารถยอมรับในส่วนที่ไม่เข้ากันได้หรือเปล่า อยากใกล้ชิดกันให้มากขึ้นหรือเปล่า
การยอมรับฟังคนอื่นอย่างตรงไปตรงมานั้นเป็นโอกาสที่ดีในการเปลี่ยนแปลงตัวเองนะ
ถ้ารู้สึกผิดจริงๆ ละก็ ไม่ใช่แค่เอาแต่พูดขอโทษ แต่ช่วยแสดงให้เห็นด้วยการกระทำด้วย
สิ่งที่จำเป็นสำหรับคนเราไม่ใช่การล่วงรู้อนาคต แต่เป็นการตั้งความหวังอย่างแรงกล้าสู่อนาคต
ผู้คนต่างใฝ่หาความสุข แต่ความสุขจะไม่ใฝ่หาผู้คน เพราะมันไม่ใช่สิ่งที่อยู่ดีๆ จะเข้ามาหาเองได้ง่ายๆ
สิ่งที่เราได้จากการเรียนรู้และฝึกฝนนั้น จะไม่มีวันทรยศเราเด็ดขาด
การแก้ไขปัญหามันต้องใช้ความพยายามนะ คนที่ไม่ได้ลองพยายามดูเลยแม้แต่น้อยไม่มีสิทธิ์มาอิจฉาคนที่มีพรสวรรค์หรอก
ในการต่อสู้จริงเราไม่สามารถเลือกระดับความเก่งของคู่ต่อสู้ได้
ความแข็งแกร่งที่แท้จริงที่มนุษย์ตามหาน่ะไม่ใช่ทางร่างกายหรอก แต่เป็นทางจิตใจต่างหากล่ะ
เรื่องผิดพลาดเกิดขึ้นได้เสมอ แค่คิดว่าผิดพลาดแล้วจะแก้ไขยังไงดีก็พอ ความสำเร็จที่เกิดขึ้นมาจากความผิดพลาดก็มีอยู่มากมายนะ
เธอน่ะยังจะต้องล้มอีกตั้งกี่ครั้ง แต่ว่าตอนนั้นเธอจะมีความเเข็งแกร่งจากการที่ได้ยืนหยัดขึ้นมาอีกครั้ง
ถ้ายอมแพ้ล่ะก็ เกมส์ก็จบน่ะสิ
การที่เราเคยแพ้นั้น ซักวันหนึ่งมันจะกลายเป็นสมบัติอันล้ำค่าที่ยิ่งใหญ่